Үлкен балалары отау тігіп, бөлек шыққанда ең кенже ұл (кіші ұл) әкесімен бірге қалады. .Кенже баланың өз отбасы болса да, ата-анасымен бірге тұрады, өйткені кенже бала – қара шаңырақ иесі. Әке-шешені асырау осы кенже ұлдың міндеті. Қара шаңырақ – үлкен үй, әке-шеше үйі, сондықтан қара шаңыраққа барлық осы отбасының балалары, туыстары жиналады. .
Әкесі бар кезінде де, немесе ол қайтыс болғаннан кейін де осы үй "қарашаңырақ" деп аталады. Бұл   "үлкен" үй деген мағынаны білдіреді. Егер "қара шаңырақ" сыйлы   кісілердің үйі болса, онда сол ауылдың адамдары алыс сапарға шықса, немесе алыстан адам келсе сол үйден ырым қылып дәм татады.